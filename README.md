# Webový systém pro hudební kapely
Vytvořený pomocí knihoven React a Node.js.

Cílem této práce je pomoci hudebníkům kooperovat v rámci jejich hudebního seskupení
a zjednodušit jim sdílení potřebných informací a dat pro efektivní spolupráci. Výstupem práce
bude webový systém pro hudebníky.
Vedoucí i autor práce se aktivně zapojují do hraní v hudebních kapelách v církevním prostředí,
proto bude vyvíjený systém přizpůsobený především tomuto kontextu. Systém však bude
univerzální a veřejně dostupný pro jakoukoliv hudební skupinu.
Systém bude hudebníkům nabízet možnosti jako: vytvořit si účet, ukládat písně, efektivně v nich
vyhledávat a sdílet je s ostatními kolegy. K těmto písním bude možné ukládat jak sdílenou
poznámku, tak i poznámky soukromé, které uvidí jen daný uživatel.
Dále bude systém umožnovat vytváření a sdílení speciálních seznamů písní (tzv. playlistů), které
hudebníci hrají na konkrétních společenských událostech. V neposlední řadě bude systém umět
vytvářet úkoly, které si členové hudební skupiny budou moci sdílet mezi sebou.
